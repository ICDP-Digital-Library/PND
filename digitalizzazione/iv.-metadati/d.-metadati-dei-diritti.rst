D. Metadati dei diritti
=======================

Oltre ai metadati tecnici la sezione <amdSec> deve contenere anche i
dati relativi ai diritti, incorporando lo standard METS-Rights.

Lo schema prevede, sotto la sezione principale (RightsDeclarationMD),
una sezione (RightsHolder) per indicare il detentore dei diritti e una
sezione (Context) per indicare le diverse licenze (per indicazioni sulle
diverse tipologie di licenze applicabili, si veda l’Allegato tecnico del
PND *Linee guida per l’acquisizione, la circolazione e il riuso delle
riproduzioni dei beni culturali in ambiente digitale*).

Esempi di licenza attribuibili sono: CC-BY; CC-BY-NC; CC-BY-NC-ND;
CC-BY-NC-SA; CC-BY-SA; CC0; IODL.

Le licenze devono essere gestite come contesti METS-Rights e indicate
nei metadati. Inoltre, possono essere attribuite ai vari file che
costituiscono l’oggetto digitale per differenziarne l’utilizzo in base a
risoluzione o altri parametri indicati nel documento di progetto.
