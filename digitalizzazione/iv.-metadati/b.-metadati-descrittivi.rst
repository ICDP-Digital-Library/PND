B. Metadati descrittivi
=======================

I metadati descrittivi sono utilizzati per l’identificazione degli
oggetti digitali e sono costituiti da descrizioni dei beni analogici e
delle risorse digitali. Sono specifici per ogni dominio.

I metadati descrittivi possono essere generati nell’ambito del progetto
di digitalizzazione o, più frequentemente, risiedere in uno dei sistemi
informativi culturali dedicati. Occorre prevedere la relazione tra
questi e i metadati gestionali relativi agli oggetti digitali.

Nell’ambito di ogni progetto di digitalizzazione devono essere indicati
gli standard da utilizzare e, in base a specifiche esigenze, è possibile
indicare gli strumenti software compatibili con essi.

B.1. Dominio archivistico
-------------------------

Gli standard nazionali del dominio archivistico sono pubblicati
dall’Istituto centrale per gli Archivi e sono conformi ai modelli
internazionali elaborati dall’International Council on Archives (**ISAD
[G]**\  [1]_, standard internazionale di descrizione archivistica; ISAAR
[CPF`] <https://www.ica.org/en/isaar-cpf-international-standard-archival-authority-record-corporate-bodies-persons-and-families-2nd>`__\  [2]_,
standard internazionale per i record d'autorità archivistici di enti,
persone e famiglie), dalla Library of Congress (EAD 3 [3]_, Encoded
Archival Description, versione 3\ **);** dalla Staatsbibliothek di
Berlino (EAC-CPF [4]_, Encoded Archival Context for Corporate Bodies,
Persons, and Families).

Sul sito dell’ICAR sono disponibili gli standard [5]_ e il documento
normativo [6]_.

I documenti citati descrivono i metadati da fornire nei processi di
descrizione archivistica e come collegare tali metadati agli oggetti
digitali. Nelle specifiche attuali sono state definite due modalità di
collegamento: con il tag DAO dello schema EAD 3; con METS per la
gestione degli oggetti digitali. Nell’ambito delle presenti linee guida
si consiglia di utilizzare esclusivamente la seconda modalità.

B.2. Dominio bibliografico
--------------------------

Le normative per la catalogazione in SBN sono pubblicate dall’Istituto
centrale per il catalogo unico delle biblioteche italiane e per le
informazioni bibliografiche. Attualmente sono disponibili le normative
comuni a tutte le tipologie di materiale [7]_, che comprendono anche le
norme per la catalogazione delle voci di autorità [8]_, e quelle
specifiche per la catalogazione del materiale moderno [9]_, del
materiale antico [10]_, del materiale musicale [11]_ e del materiale
grafico [12]_. Saranno pubblicate le normative per il materiale
cartografico e audiovisivo.

Le normative sono conformi ai seguenti standard e formati nazionali e
internazionali:

-  *Regole italiane di catalogazione
   REICA\ *\ `T <https://norme.iccu.sbn.it/index.php?title=Reicat>`__, a
   cura della Commissione permanente per la revisione delle regole
   italiane di catalogazione, Roma, ICCU, 2009 [13]_;

-  IFLA, *International Standard Bibliographic Description*, *edizione
   consolidata*, edizione italiana a cura dell’Istituto centrale per il
   catalogo unico delle biblioteche italiane e per le informazioni
   bibliografiche, Roma, ICCU, 2012 [14]_;

-  IFLA, Unimarc formats and related documentation [15]_.

Per la catalogazione semantica gli standard di riferimento sono:

-  Il nuovo soggettario di Firenze [16]_;

-  WebDewey edizione italiana (23. edizione in SBN) e versioni
   precedenti [17]_.

Saranno pubblicate le linee guida per la catalogazione semantica in SBN.

Per la catalogazione dei manoscritti gli standard di riferimento sono:

-  | la *Guida a una descrizione uniforme dei manoscritti e al loro
     censimento*, pubblicata dall’ICCU nel 1990 [18]_ e ormai non più
     reperibile nella sua versione a stampa.
   | La *Guida* contiene la scheda di censimento Jemolo-Morelli, che ha
     costituito la base per l’elaborazione della scheda catalografica di
     Manus Online (MOL), e le istruzioni per la sua applicazione;

-  *Linee Guida per la formulazione e il trattamento in Manus Online
   (MOL) delle voci di autorità di nomi di persone, di enti, di famiglie
   e di luoghi,* Roma, ICCU, 2018 [19]_. Questo nuovo strumento è il
   risultato dell’attività del *Gruppo di Lavoro per la gestione e la
   manutenzione dell’Authority File di Manus Online e* fornisce le
   indicazioni metodologiche e le norme per formulare e implementare in
   modo omogeneo le registrazioni di autorità in MOL, ossia di nomi di
   persone, di enti, di famiglie e di luoghi.

I medesimi standard possono essere utilizzati anche per la descrizione
dei beni sonori e audiovisivi (in particolare ISBD-NBM e IASA
Cataloguing Rules) [20]_.

Lo standard di metadatazione delle risorse digitali, finora utilizzato a
livello nazionale, è il MAG.

A questo, si aggiunge il METS-SBN, in fase di redazione conclusiva, che
consentirà un’ulteriore interoperabilità fra i sistemi in ambito
nazionale e internazionale.

Per ulteriori informazioni circa gli standard di metadatazione digitale
di ambito bibliografico si consulti la `pagina dedicata (Pagina sito
ICCU – Linee Guida per il
PND) <https://www.iccu.sbn.it/it/normative-standard/linee-guida-per-la-digitalizzazione-e-metadati/linee-guida-per-il-pnd/>`__.

B.3. Dominio catalografico
--------------------------

Si fa riferimento a 9 settori disciplinari tradizionalmente articolati
in: Beni archeologici, architettonico-paesaggistici,
demoetnoantropologici, fotografici, naturalistici, numismatici,
scientifico-tecnologici, storico-artistici, strumenti musicali.

Per questi 9 settori disciplinari occorre fare riferimento agli standard
nazionali emanati dall’ICCD, i cui tracciati sono disponibili in formato
XSD su GitHub [21]_. Le norme di compilazione sono disponibili sul sito
dell’ICCD [22]_. Occorre fare riferimento alle versioni più recenti di
tali standard.

.. [1]

   https://www.ica.org/en/isadg-general-international-standard-archival-description-second-edition.

.. [2]

   https://www.ica.org/en/isaar-cpf-international-standard-archival-authority-record-corporate-bodies-persons-and-families-2nd.

.. [3]
    https://www.loc.gov/ead/.

.. [4]
    https://eac.staatsbibliothek-berlin.de/.

.. [5]

   https://www.icar.beniculturali.it/attivita-e-progetti/progetti-icar-1/interoperabilita-fra-sistemi-archivistici-tracciati-ead3-eac-cpf-scons2.

.. [6]
   https://www.icar.beniculturali.it/fileadmin/risorse/Accordi_e_convenzioni/Interoperabilita_sistemi_archivistici_tracciati_ICAR_20180925.pdf.

.. [7]
    https://norme.iccu.sbn.it/index.php?title=Norme_comuni.

.. [8]
    https://norme.iccu.sbn.it/index.php?title=Norme_comuni/Authority_file.

.. [9]
    https://norme.iccu.sbn.it/index.php?title=Guida_moderno.

.. [10]
    https://norme.iccu.sbn.it/index.php?title=Guida_antico.

.. [11]
    https://norme.iccu.sbn.it/index.php?title=Guida_musica.

.. [12]

   https://www.iccu.sbn.it/export/sites/iccu/documenti/2012/graficaPDFluglio2012/txt_vs0.pdf.

.. [13]
    https://norme.iccu.sbn.it/index.php?title=Reicat.

.. [14]

   https://www.iccu.sbn.it/export/sites/iccu/documenti/2012/ISBD_NOV2012_online.pdf.

.. [15]

   https://www.ifla.org/publications/unimarc-formats-and-related-documentation/.

.. [16]
    https://thes.bncf.firenze.sbn.it/.

.. [17]
    https://www.aib.it/pubblicazioni/webdewey-italiana/.

.. [18]
    https://manus.iccu.sbn.it/upload/GuidaAUnaCatalogazioneUniforme.pdf.

.. [19]
    https://manus.iccu.sbn.it/upload/LINEE_GUIDA_MOL.pdf.

.. [20]
    Ulteriori informazioni sugli standard e la documentazione per la
   creazione, gestione e descrizione delle risorse digitali, si trovano
   all’indirizzo:
   http://www.internetculturale.it/it/1132/documentazione.

.. [21]

   https://github.com/ICCD-MiBACT/Standard-catalografici/tree/master/schede-di-catalogo.

.. [22]
    http://www.iccd.beniculturali.it/it/ricercanormative.
