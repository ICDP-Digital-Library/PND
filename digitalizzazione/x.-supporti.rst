X. Supporti
===========

Al termine delle attività di acquisizione e dei collaudi, tutti i file
prodotti (master, derivati, metadati, documentazione di progetto) devono
essere archiviati e consegnati in due copie sui seguenti supporti:

-  Hard Disk (o NAS di capacità adeguata, con mirroring dei dischi)

-  infrastruttura cloud messa a disposizione dall’Amministrazione o da
   altro ente coinvolto nel progetto

-  in una teca digitale messa a disposizione dall’Amministrazione per
   quanto riguarda oggetti digitali e metadati

Gli Hard Disk (HDD e SSD) devono avere le seguenti caratteristiche
minime:

-  porte USB: almeno di tipologia 3.2 Gen 2

-  garanzia di almeno 3 anni; la relativa documentazione deve essere
   fornita in fase di consegna finale, con tutte le indicazioni per
   usufruirne

-  MTBF (Mean Time Between Failures) di almeno 1.500.000 ore, con
   garanzia del fornitore

Il NAS deve avere le seguenti caratteristiche minime:

-  numero di dischi adeguato allo spazio di memorizzazione e
   configurazione RAID scelta

-  CPU dedicata e RAM adeguata alla dimensione dell’apparato

-  Web Application di gestione

-  porta LAN RJ-45 1GbE

-  configurazione RAID 1 con almeno un disco hot spare

-  unità di tipo hot swap e compatibilità con 3.5" SATA HDD, 2.5" SATA
   HDD, 2.5" SATA SSD (con MTBF di almeno 1.500.000 ore, con garanzia
   del fornitore)

-  porte USB esterne: almeno di tipologia 3.2 Gen 1

-  NAS forniti di un Hard Disk di ricambio

-  garanzia di almeno 3 anni; la relativa documentazione deve essere
   fornita in fase di consegna finale, con tutte le indicazioni per
   usufruirne.

I dispositivi di storage possono essere consegnati nel corso dei
rilasci, in base alle esigenze del progetto.

Ogni posizione (directory) su Hard Disk, sui NAS e in cloud deve essere
identificata univocamente e deve contenere al proprio interno un file
indice del contenuto.

Tutte le apparecchiature scelte devono essere consegnate con la
documentazione della garanzia e, se possibile, con una relazione sulle
motivazioni di scelta del prodotto.

Nel caso di utilizzo di un sistema di memorizzazione in cloud, occorre
garantire che il contratto ad un fornitore esterno abbia una continuità
pluriennale (almeno tre anni). Inoltre, deve essere esplicitata
contrattualmente la politica di migrazione dei dati nel momento della
conclusione del contratto di servizio.

È utile richiedere che le immagini di ciascun volume siano memorizzate e
organizzate all’interno dei dispositivi di archiviazione in modo tale
che ne sia agevole il reperimento anche senza l’ausilio di strumenti di
ricerca.

Il nome dei percorsi delle cartelle contenenti le immagini deve essere
definito in fase di avvio lavori e deve riportare gli elementi univoci
di identificazione del materiale e della descrizione.

Occorre richiedere che nei supporti siano inseriti gli elenchi degli
hash di ogni singolo file memorizzato (secondo un algoritmo dichiarato:
MD5 [1]_o SHA1 [2]_).

Ogni disco fisico deve essere identificato con una apposita etichetta,
che ne riporti anche i contenuti e deve essere consegnato in apposita
custodia a prova di polvere.

.. [1]
   https://it.wikipedia.org/wiki/MD5.

.. [2]
   https://it.wikipedia.org/wiki/Secure_Hash_Algorithm.
