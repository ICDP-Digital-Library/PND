VIII. Il capitolato
===================

Il capitolato tecnico è il documento che viene allegato al bando di
gara, con cui la stazione appaltante individua le prescrizioni tecniche
da applicare all’oggetto del contratto d’appalto di lavori, servizi o
forniture.

Qui di seguito viene proposto un indice con le voci considerate
essenziali all’interno di un capitolato tecnico per un progetto di
digitalizzazione. È utile segnalare che l’ordine con cui vengono
presentate tali voci non è prescrittivo e non necessariamente occorre
inserirle tutte in uno specifico capitolato (per esempio, il trattamento
del materiale può essere stato preventivamente eseguito dal personale
interno). All’interno di questa proposta di indice di capitolato tecnico
non viene affrontata esplicitamente la parte economica dell’oggetto
dell’appalto, per la definizione della quale si rimanda in modo più
dettagliato al capitolo VII. *Voci di costo*.

1. Oggetto della fornitura

   1. Obiettivi e finalità

   2. Descrizione dei beni (vedi § I.B)

2. Progetto di digitalizzazione

   3.  Trattamento dei beni (ed eventuale ricondizionamento)

   4.  Figure professionali richieste per la costituzione del team di
       progetto (vedi § I.C)

   5.  Formazione specifica per il personale impiegato

   6.  Il processo di digitalizzazione (vedi § I.D)

       1. Risorse strumentali e metodologie in relazione alla tipologia
          dei beni  [1]_

       2. Metodologia di scansione

   7.  Caratteristiche tecniche della digitalizzazione

       3. Caratteristiche dei file master

       4. Caratteristiche dei file derivati

       5. Nomenclature e metadati tecnici/gestionali

       6. Metadati descrittivi

   8.  Supporti

   9.  Luogo di lavoro [2]_ (vedi § I.F)

   10. Orario di servizio [3]_

   11. Sopralluogo preliminare [4]_

   12. Attività e cronoprogramma

       7. Attività

       8. Cronoprogramma

       9. Ruoli e responsabilità (in relazione al cronoprogramma)

   13. Vincoli temporali del progetto

       10. Piano della qualità [5]_

       11. Piano di lavoro [6]_

       12. Specifiche di erogazione dei servizi (movimentazione,
           assicurazione, storage - hardware o cloud - backup e disaster
           recovery, conservazione a lungo termine)

   14. Comunicazioni formali e documentazione

   15. Strumenti a supporto della fornitura [7]_

   16. Verifiche e collaudi (vedi § IX)

   17. Analisi e gestione del rischio

   18. Documentazione gestionale

   19. Titolarità e licenze

   20. Conformità norme ISO

   21. Garanzia

   22. Livelli di servizio

   23. Penali

Nell’\ **Append.05 - Esempio di capitolato tecnico – Condizionamento,
digitalizzazione e catalogazione degli archivi fotografici** si riporta
un esempio di capitolato che, pur non rispettando l’ordine dell’indice
qui proposto, in quanto formulato anteriormente, è comunque coerente con
le principali indicazioni elaborate nelle presenti linee guida.

.. [1]
   È utile predisporre l’elenco e la descrizione delle attrezzature
   previste nel progetto, delle quali si possono indicare anche marca e
   modello. Inoltre, occorre indicare se le attrezzature utilizzate
   devono essere consegnate o rimosse al termine della fornitura\ \ *.*

.. [2]
   Specificare il luogo di esecuzione delle attività sia per la fase di
   digitalizzazione sia per le attività di post-produzione. Si possono,
   inoltre, includere le planimetrie dei luoghi di esecuzione, indicarne
   le caratteristiche, specificare le dotazioni informatiche e
   telematiche. In funzione della complessità delle lavorazioni, sarebbe
   opportuno fare riferimento al *Documento unico di valutazione dei
   rischi interferenti* (DUVRI).

.. [3]
   Indicare gli orari di accesso ai locali in cui si svolgono le
   attività previste dal progetto di digitalizzazione e la loro
   disponibilità; inoltre, si possono concordare gli orari di
   disponibilità delle risorse interne all’Amministrazione per una più
   proficua collaborazione.

.. [4]
   Il sopralluogo preliminare da parte dei concorrenti può essere
   facoltativo o obbligatorio. Nel caso in cui esso è previsto, occorre
   indicarne le modalità di gestione e predisporre un documento di
   avvenuto sopralluogo o di rinuncia ad esso.

.. [5]
   Occorre indicare metodologie e metriche di controllo, descrizione
   della struttura organizzativa della ditta appaltatrice,
   responsabilità e azioni, strumenti di supporto e ambienti di
   sviluppo.

.. [6]
   Occorre definire scopo e campo di applicazione, attività di progetto,
   modalità di gestione, cronoprogramma di progetto, dettaglio dei *work
   packages* (WP) di progetto, piano dei collaudi.

.. [7]
   Si tratta di indicare, descrivere e approntare il software utile per
   la gestione del progetto.
