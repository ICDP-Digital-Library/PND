.. _a.-indicazioni-generali-1:

A. Indicazioni generali
=======================

La nomenclatura degli oggetti digitali ha come obiettivo principale
l’identificazione univoca di un file nel contesto di un progetto di
digitalizzazione.

L’utilizzo di una nomenclatura specifica permette di raggiungere tale
obiettivo con una sequenza gerarchica di informazioni, che possono
essere adattate ai vari domini e alle peculiarità dei diversi progetti
di digitalizzazione. Essa consente anche di determinare un legame logico
stabile fra le descrizioni e gli oggetti digitali.

Il modello prevede, a meno di specifiche esigenze del singolo sistema di
gestione delle risorse digitali, l’individuazione di 4 elementi
principali:

-  Codice Istituto [1]_;

-  Codice Oggetto (la suddivisione interna di un codice oggetto può
   seguire una sintassi interna specifica per sistema
   informativo/applicazione);

-  Numero Progressivo;

-  Estensione del file.

Un quinto elemento, la nomenclatura, è di carattere opzionale e può
essere previsto per i materiali di ambito bibliografico.

Questi elementi si strutturano in una sequenza alfanumerica (stringa)
così articolata:

CodiceIstituto+CodiceOggetto+NumeroProgressivo.EstensioneFile

Il carattere “+” segnala la separazione tra le diverse aree di
informazione.

.. [1]
   Codici identificativi possono essere: codice ISIL (ISO 15511), codice
   ISTAT, codice SBN, codice RISM.
