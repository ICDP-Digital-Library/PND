B. Collaudo per stati di avanzamento lavori
===========================================

Il collaudo è previsto per ogni stato di avanzamento lavori (SAL). La
responsabilità del collaudo è del committente. Il processo di collaudo è
di solito articolato nella maniera seguente:

-  individuazione del campione su cui effettuare il collaudo

-  individuazione dei parametri da testare

-  applicazione dei parametri di test previsti su tutto il materiale del
   campione

-  segnalazione delle anomalie o errori

-  sospensione del collaudo nel caso in cui dall’esame del campione
   individuato si riscontri un numero di anomalie/errori tali da non
   consentire la prosecuzione delle attività di collaudo

-  risoluzione delle anomalie o errori

-  verifica della risoluzione delle anomalie o errori.

I parametri di test sugli oggetti digitali possono essere così elencati,
a titolo esemplificativo:

-  leggibilità delle immagini prodotte

-  corretta corrispondenza tra gli originali e le relative riproduzioni
   digitali

-  completezza dell’acquisizione rispetto al materiale consegnato

-  pagine mancanti o doppie

-  presenza di elementi estranei o ombre

-  cropping eccessivo

-  risoluzione inferiore alle specifiche fornite

-  scarsa definizione dei dettagli

-  scarsa qualità del colore

-  altre interferenze (per esempio, effetto moiré)

-  leggibilità

-  rispondenza dei supporti e dei loro contenuti ai requisiti tecnici
   richiesti

È possibile richiedere che siano forniti sistemi di controllo
aggiuntivi, come programmi automatici di individuazione delle immagini
difettose, registro dell’attività, etc.

Devono essere, inoltre, previste verifiche generali relative al processo
di digitalizzazione. Per progetti di grosse dimensioni è necessario che
queste verifiche siano supportate da un apposito software di verifica
opportunamente realizzato o adattato. Nel caso di progetti di dimensioni
minori, è necessario indicare nel documento di progettazione e nel
capitolato tecnico le modalità di verifica manuale o con *tool off the
shelf*. Si indicano di seguito alcune di queste verifiche:

-  consistenza (delle immagini in ciascuno dei formati previsti)

-  presenza di elementi che compromettono la fedeltà della riproduzione
   (assenza di artefatti, quali, per esempio, riflessi, ombre, presenza
   di disomogeneità evidenti in termini di luminosità, parti di immagine
   non perfettamente riprodotte etc.)

-  ritaglio immagine (corretta inquadratura)

-  presenza del riferimento cromatico e del riferimento millimetrico

-  risoluzione dell’immagine, mediante analisi del riferimento
   millimetrico: la valutazione verte sul rapporto fisico del materiale
   (misurazione su scala centimetrica) e numero di pixel attesi in
   funzione della risoluzione prevista [1]_

-  profondità di colore (24 bit) e corretto profilo colore (Adobe RGB)

-  corretta nomenclatura dei file

-  verifica formale e sostanziale dei file METS prodotti

-  collegamento tra metadati METS/XML e immagini (path delle immagini
   validi)

-  qualità dell’OCR, laddove applicabile

.. [1]
   È utile fornire un esempio: se la risoluzione prevista è di 300 ppi
   (pixel per pollice), la misurazione del segmento (che deve essere
   perfettamente dritto) deve mostrare 300 punti. La misurazione di un
   pollice (2,54 cm) nei 300 punti può essere compromessa da micro
   variazioni altimetriche della scala, così come da una scala non
   particolarmente precisa e definita. In tal senso si consiglia l’uso
   di una ulteriore scala, solo per la parte prototipale, per effettuare
   tale misurazione.
