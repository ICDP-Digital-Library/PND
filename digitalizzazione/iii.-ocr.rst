III. OCR
========

La digitalizzazione di documenti può prevedere l’applicazione di un
processo di riconoscimento ottico di scrittura (Optical Character
Recognition - OCR) [1]_, al fine di estrarre descrittori per i motori di
ricerca e per visualizzatori avanzati.

Occorre garantire la massima qualità del processo di OCR per ottimizzare
le percentuali di riconoscimento ad almeno il 90% dei caratteri. Nel
caso in cui il fornitore utilizzi file di training personalizzati,
questi devono essere resi disponibili all’Amministrazione.

I file PDF prodotti con il processo di OCR devono essere di tipo
ricercabile con il testo incluso. Nel caso si vogliano utilizzare
formati immagini, è necessario fornire file esterni che gestiscano il
riconoscimento dei testi ed il posizionamento di questo nella pagina.
Formati standard sono hOCR [2]_ o ALTO [3]_.

.. [1]
    Per i manoscritti si vedano anche HTR - Handwritten Text
   Recognition, Intelligent Word Recognition - IWR, Intelligent
   Character Recognition - ICR.

.. [2]
    https://en.wikipedia.org/wiki/HOCR.

.. [3]
    http://www.loc.gov/standards/alto/.
