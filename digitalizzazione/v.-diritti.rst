V. Diritti 
===========

Nell’ambito di un progetto di digitalizzazione ciascun Istituto deve
accertare eventuali diritti in essere e la loro titolarità. I diritti
possono riguardare l’originale o la sua riproduzione, così come la sua
metadatazione e descrizione. Molti progetti di digitalizzazione possono,
inoltre, riguardare documenti contenenti dati personali e/o sensibili.

L’Istituto avrà cura di esplicitare i vincoli derivanti dalla normativa
italiana ed europea di tutela dei dati personali, di tutela del diritto
d’autore e del diritto patrimoniale d’autore, definendo i termini d’uso
possibili.

In questa sede è necessario rilevare che le licenze e i termini d’uso
legati all’esistenza di certi diritti vanno esplicitate nei metadati (ad
esempio, nella sezione metsRights di un record in formato METS).

Per una più ampia trattazione dell’argomento dei diritti, si rimanda
all’Allegato tecnico del PND *Linee guida per l’acquisizione, la
circolazione e il riuso delle riproduzioni dei beni culturali in
ambiente digitale*.
