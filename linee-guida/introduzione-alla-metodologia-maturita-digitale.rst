.. _linee_guida_introduzione_metodologia:

Introduzione alla metodologia per la valutazione della maturità digitale degli istituti culturali
==================================================================================================

La capacità di analizzare il proprio livello iniziale di maturità
digitale è un’opportunità fondamentale per un istituto culturale, poiché
rappresenta la base conoscitiva su cui fondare l’intero progetto di
trasformazione digitale. L’impiego di metodologie e strumenti di
valutazione della maturità digitale (*digital maturity assessment*)
facilita l’implementazione del processo e consente il monitoraggio dei
livelli di attuazione delle misure proposte, permettendo di ottenere
dati quantitativi e qualitativi sui gradi di avanzamento e sulla qualità
gestionale dei processi di transizione digitale. Il documento illustra i
modelli di *digital maturity assessment* adottabili per gli istituti
culturali, evidenziandone le opportunità di applicazione al patrimonio
pubblico e proponendo l’utilizzo, a livello nazionale, della metodologia
valutativa più appropriata per consentire alle istituzioni di
comprendere con chiarezza il proprio livello iniziale e governare più
efficacemente i processi di transizione digitale.

.. _Introduzione alla metodologia per la valutazione della maturità digitale degli istituti culturali: https://docs.italia.it/italia/icdp/icdp-pnd-maturita-docs/

.. admonition:: Allegato 5

  `Introduzione alla metodologia per la valutazione della maturità digitale degli istituti culturali`_
