.. _linee_guida_digitalizzazione_patrimonio_culturale:
Linee guida per la digitalizzazione del patrimonio culturale
============================================================

Le Linee guida 1 definiscono gli approcci e le procedure per la
creazione, la metadatazione e l’archiviazione degli oggetti digitali. Il
documento, dal carattere informativo e non prescrittivo, fornisce una
base metodologica e tecnica al personale che negli istituti culturali
segue la progettazione e la gestione dei progetti di digitalizzazione.
Queste linee guida offrono schemi processuali e modelli operativi utili
per impostare progetti di digitalizzazione efficaci, efficienti e
organizzati, creando dati di qualità allineati ai più aggiornati
standard nazionali e internazionali, in grado di assicurarne
l’interoperabilità e la longevità. Tali Linee guida offrono dunque
paradigmi di processo e modelli operativi volti a creare una solida base
comune per la corretta impostazione di progetti di digitalizzazione,
così da contribuire al processo di trasformazione digitale del
patrimonio culturale. Il documento verrà sottoposto ad una fase di
revisione e arricchimento entro la fine del 2022 in cui verranno
specificati e trattati con maggior dettaglio aspetti relativi al
recupero del pregresso, alle competenze necessarie per il gruppo di
lavoro di digitalizzazione ed esempi concreti di applicazione delle
Linee guida.

.. admonition:: Allegato 1

  Linee guida per la digitalizzazione del patrimonio culturale
