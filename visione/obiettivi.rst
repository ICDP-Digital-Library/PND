.. _visione-obiettivi:
Obiettivi
=========

Il percorso di trasformazione digitale del patrimonio e delle
istituzioni culturali persegue obiettivi di cambiamento specifici:

-  ampliare le forme di accesso al patrimonio digitale per
   migliorare l’inclusione culturale;

-  ampliare le pratiche di digitalizzazione includendo oltre ai
   beni culturali anche i servizi all’utenza in **processi
   end-to-end**\*, in modo da monitorare l’efficacia e
   l’efficienza delle singole funzioni o attività, nonché
   dell’organizzazione nel suo complesso implementando azioni di
   tempestiva risoluzione di problemi e di miglioramento continuo
   dei processi stessi;

-  ampliare le forme di cooperazione e di interoperabilità dei
   dati nell’ecosistema, considerando anche la necessità di
   interscambio all’interno di infrastrutture digitali di ricerca
   internazionali che rispondono alle necessità di diverse
   comunità scientifiche.

Quest’ultime dialogano a propria volta con il patrimonio culturale secondo molteplici approcci e discipline differenti, perseguendo strategie proprie di disseminazione e interazione con diverse categorie di utenti. Il percorso per raggiungere questi obiettivi esige la disponibilità delle istituzioni a migliorare le prassi operative e organizzative impiegate sino ad oggi, in una logica di evoluzione continua.

Le azioni strategiche a livello nazionale sono sviluppate nel
capitolo 2.

Ampliare le forme di accesso al patrimonio culturale
-----------------------------------------------------

Richiamando nuovamente le Conclusioni del Consiglio europeo del
2014, il patrimonio culturale svolge un ruolo importante nella
crescita degli individui e nella creazione del capitale sociale.
La partecipazione dei cittadini alla vita pubblica, la qualità
dell’esistenza e il benessere degli individui e delle loro
comunità, il dialogo interculturale, l’inclusione sociale, lo
sviluppo della conoscenza e della creatività sono le parole
chiave del documento sopra citato, che hanno caratterizzato - e
caratterizzano tuttora - le politiche europee riguardanti il
patrimonio culturale.

Questi obiettivi possono essere raggiunti garantendo un accesso
al patrimonio culturale più ampio e stabile;
l’**accessibilità**\*, quindi, non rappresenta solo un diritto
dei cittadini ma il dovere di ogni istituto culturale,
esprimendosi su un doppio fronte:

-  a livello orizzontale, ampliando la quantità di risorse
   digitali disponibili online, organizzate in modo da essere
   facilmente raggiunte, consultate e condivise;

-  a livello verticale, migliorando da un lato la qualità
   dell’accesso, le modalità di fruizione e di riuso, dall’altro
   superando le barriere fisiche, culturali, cognitive e
   psicosensoriali [3]_, così da rendere il patrimonio culturale
   una risorsa sempre a disposizione di singoli, gruppi e
   comunità rappresentative dell‘intera società.

La pandemia da Covid-19 ha dimostrato che l’ambiente digitale non
si limita solo a raccogliere, selezionare e conservare le
informazioni o a surrogare la mancanza di poter fisicamente
fruire i beni materiali, ma permette di ridefinire il rapporto
con i pubblici, creando spazi di inclusione, coinvolgendo
attivamente gli utenti, rendendoli partecipi, dando loro voce.
L’accessibilità sul web diviene un potente motore di
coinvolgimento attraverso le diverse forme di trasmissione
dell’informazione. Essa non va infatti declinata solo come
diritto ad accedere al patrimonio culturale ma come effettiva
possibilità di decodificare i contenuti da parte di ogni utente,
indipendentemente dalle sue competenze, dalle tecnologie usate,
dai contesti d’uso e da eventuali disabilità. La tecnologia può
fornire perciò la chiave per abbattere le barriere derivanti
dalla lingua, dalla diversità dei background educativi e dalla
presenza di disabilità motorie [4]_, cognitive e/o sensoriali.
Per conseguire tale obiettivo sarà dunque necessario:

-  rendere liberamente disponibili online i patrimoni informativi
   secondo formati standard dei dati, prediligendo formati aperti
   e sistemi collaborativi;

-  associare alle risorse digitali **licenze d’uso**\* chiare e
   in grado di garantire il riuso dei contenuti [5]_;

-  consentire la riproducibilità dei dati per poterli combinare
   con altri dati, al fine di creare nuovi contenuti;

-  garantire la permanenza nel tempo dei dati resi accessibili;

-  Progettare soluzioni insieme agli utenti, secondo i principi
   dello *universal design* (progettazione universale) [6]_,
   dello **user-centered design**\* (progettazione centrata
   sull’utente) e della progettazione partecipativa.

Si tratta di utilizzare metodi e tecnologie concepiti per
produrre risorse digitali significanti, interdipendenti,
inclusive e accessibili, lavorando anche su lessici e interfacce;
ma soprattutto si tratta di cambiare approccio prendendo in
considerazione, oltre agli aspetti scientifici di
rappresentazione della conoscenza anche il punto di vista delle
persone che accedono ai dati o che vorrebbero farlo senza
barriere che ne limitano la piena fruibilità.

Per gli aspetti tecnico-operativi correlati a questo obiettivo si
rimanda alle indicazioni contenute nelle *Linee guida per la
redazione del Piano di gestione dei dati* (cfr. par. :ref:`linee_guida_redazione_piano_gestione_dati`) e nelle
*Linee guida per l’acquisizione, la circolazione e il riuso delle
riproduzioni dei beni culturali in ambiente digitale* (cfr. par. :ref:`linee_guida_acquisizione_circolazione_riuso` ) alla terza sezione del presente documento.

.. admonition:: Azioni strategiche correlate

   :ref:`Tecnologie abilitanti per un user-centered design<tecnologie-abilitanti>`


Digitalizzare per operare una trasformazione digitale
-----------------------------------------------------

La Commissione Europea ha riconosciuto la transizione verde e
quella digitale quali pilastri dell’evoluzione socio-economica
comunitaria [7]_. La trasformazione digitale coinvolge i diversi
settori del Paese in modo differente; in ciascuno di essi si sta
investendo in tecnologie capaci di adeguare in modo significativo
il funzionamento degli istituti non limitandosi ad adottare
strumenti di lavoro più efficienti, ma elaborando un nuovo
“pensiero” capace di generare valore.

In ambito culturale, la trasformazione digitale non riguarda solo
le tecnologie utilizzate, le tipologie dei prodotti e dei servizi
offerti o le modalità di interazione adottate, ma investe in
profondità il modo in cui si concepiscono le persone e le
competenze nel contesto delle relazioni, come si è osservato in
precedenza. La trasformazione digitale delle istituzioni
culturali è quindi un processo complesso, che abbraccia tutte le
aree operative del patrimonio culturale (dalla logistica alla
gestione delle collezioni, dalla formazione delle risorse umane
al marketing e alla comunicazione, dal design dei servizi ai
modelli di gestione, ecc.). Essa consiste nel ripensamento delle
logiche di lavoro, nell’innovazione delle modalità di interazione
con i pubblici, nella creazione di nuovi modelli operativi
all’interno dell’ecosistema digitale in cui la tecnologia è lo
strumento abilitante del cambiamento. Per avviare questo processo
sono necessari:

-  un approccio coerente, valorizzato da idonee competenze
   digitali;

-  la capacità di valutare l’attuale livello di **maturità
   digitale**\* e l’adeguatezza delle tecnologie da utilizzare;

-  la riconsiderazione dei rapporti da instaurare con i
   differenti segmenti di pubblico, in qualità di co-creatori di
   contenuti culturali;

-  l'adeguamento conseguente dei canali informativi utilizzati.

Nel nostro Paese gli istituti che gestiscono il patrimonio
culturale sono molteplici e differiscono in modo significativo
per aree di dominio, tipologia di collezioni e grado di apertura
all’uso delle tecnologie. Le esperienze di transizione digitale
che i singoli enti hanno conosciuto sino ad ora possono così
distinguersi tra:

-  l’utilizzo di metodi e processi di produzione di risorse
   digitali a partire da beni analogici (riproduzione digitale);

-  la creazione di contenuti e risorse culturali nativamente
   digitali;

-  la digitalizzazione dei processi della pubblica
   amministrazione, delle Istituzioni culturali e delle imprese
   fornitrici.

Queste azioni vengono genericamente denominate processi di
digitalizzazione, pur essendo concettualmente diverse. Si tratta
di un’ambiguità semantica che ha portato le istituzioni ad
applicare ciascuna una particolare forma di conoscenza digitale,
aumentando il divario tra gli approcci e determinando uno
scenario estremamente frammentato. I dati digitali e i loro
insiemi, siano essi *digital twins* (gemelli digitali) o digitali
nativi, in tutte le evidenze con cui sono creati, materializzati
e fruiti, sono a pieno titolo parte dell’identità sociale e
culturale dell’epoca contemporanea [8]_.

Nel tentativo di strutturare e omogeneizzare i processi di
digitalizzazione, l’Unione europea ha ripensato tale
impostazione, uniformando il significato espressivo della
“trasformazione digitale” contemporanea. Infatti, agli inizi del
2020 la Commissione europea, attraverso i programmi Horizon, ha
chiarito che i requisiti alla base della digitalizzazione del
patrimonio culturale devono:

-  restituire l’aspetto “visivo” dei singoli oggetti, collezioni
   o siti culturali;

-  costruire storie, esperienze e contesti culturali;

-  produrre risorse digitali interconnesse, ricercabili con
   differenti domini o linguaggi.

Gli istituti culturali dovranno essere posti nelle condizioni di
assimilare i cambiamenti tecnologici che matureranno nel tempo;
il grado di maturità digitale di un istituto culturale sarà
pertanto definito dalla dimensione dello scarto registrato tra
l’adozione di singole tecnologie con specifiche finalità
operative e l’impiego di tecnologie digitali nella trasformazione
dei processi interni per il raggiungimento di tali obiettivi. Per
questo il concetto di trasformazione digitale è dinamico e va
costantemente riesaminato e adattato alle mutevoli istanze del
patrimonio culturale, degli istituti e degli utenti, nel duplice
ruolo di co-narratori e fruitori.

Per gli aspetti tecnico-operativi connessi a questo obiettivo si
rimanda alle indicazioni contenute nelle *Linee guida per la
  digitalizzazione del patrimonio culturale* (cfr. par. :ref:`linee_guida_digitalizzazione_patrimonio_culturale`) e
nelle *Linee guida per la classificazione di prodotti e servizi
digitali, processi e modelli di gestione* (cfr. par. :ref:`linee_guida_classificazione`) della sezione terza del PND.

.. admonition:: Azioni strategiche correlate

   :ref:`Politiche di accesso e riuso<politiche_accesso_riuso>`

   :ref:`Disseminazione culturale e condivisione sociale<disseminazione_culturale_condivisione_sociale>`

.. _abilitare_ecosistemi_interdipendenti:

Abilitare ecosistemi interdipendenti
------------------------------------

Per produrre valore nell’ambiente digitale è necessario superare
la soglia minima al di sotto della quale l’operato degli istituti
non è rilevante, sia in termini di produzione e qualità dei
contenuti che di capacità di esercitare impatti positivi e
duraturi nei contesti di riferimento. L’azione pubblica non può
ridursi a mera sommatoria di iniziative individuali, ma deve
porre le basi di un progetto collettivo; laddove questo è
avvenuto, ad esempio in ambito biblioteconomico, i risultati
hanno tenuto nel tempo. Ciò non significa interferire con
l’autonomia di ciascuna istituzione nella gestione del proprio
patrimonio digitale, ma creare le condizioni ideali affinché si
affermi un ambiente condiviso, dove ognuno possa mettere a
disposizione le proprie risorse specialistiche e il proprio *know
how*.

Per conseguire questo obiettivo occorre abilitare ecosistemi
interdipendenti, capaci di abbattere le barriere informative fra
i database di settore e indirizzare i sistemi organizzativi al
perseguimento di uno scopo comune. Porre in comunicazione gli
istituti e i loro dati è un obiettivo significativo, che comporta
il superamento di schemi operativi e prassi organizzative
consolidatesi nel tempo, muovendo:

-  dai sistemi verticali indipendenti e auto-conclusi - i
   cosiddetti **silos di dati**\* - a un’infrastruttura comune
   distribuita, costituita da servizi e **sistemi federati**\*,
   con l’obiettivo di far evolvere progressivamente i
   tradizionali sistemi integrati verticali verso nuovi sistemi
   orizzontali e stratificati, che coinvolgono una pluralità di
   enti, ben oltre il perimetro statale;

-  dai database chiusi ai sistemi aperti, sviluppando sistemi
   gestionali relazionabili e interoperabili, a prescindere dalle
   tipologie culturali dei beni. Questi criteri consentono un
   duplice risultato: eliminare i *lock-in* settoriali, dal
   momento che i dati non sono più legati indissolubilmente
   all’applicativo che li ha prodotti, e ampliare le potenzialità
   di ricostruzione dei contesti attraverso l’interconnessione tra
   più banche dati;

-  dall’autosufficienza alla logica dell’interdipendenza fra gli
   istituti, abbandonando l’idea dell’indipendenza tecnologica e
   funzionale dei singoli istituti e riconoscendo
   l’interdipendenza dell’ecosistema e dei relativi membri come
   valore fondante, non solo in virtù dell’evidente convenienza
   economica, organizzativa e gestionale, ma per la superiore
   capacità di generare valore per le parti: il digitale è una
   sfida che trascende le capacità progettuali e realizzative dei
   singoli operatori.

L’ecosistema interdipendente crea una rete che abilita scambi,
non solo di risorse, ma anche di tecnologie e saperi, processi e
buone pratiche.  Questa rete, che collega utenti, produttori di
dati, erogatori di servizi e fornitori di infrastrutture, deve
avere al centro le risorse digitali. Un simile cambio di
paradigma comporta un rilevante efficientamento delle procedure
gestionali: l’autosufficienza è molto onerosa in termini di
investimenti e impieghi di risorse, mentre l’interdipendenza è
più sostenibile, perché riduce o elimina sprechi e ridondanze e
accorcia i tempi di intervento.

.. admonition:: Azioni strategiche correlate

  2.1.1 “Infrastruttura nazionale dei dati del patrimonio culturale”

  2.1.2 “Sistema di certificazione dell’identità digitale dei beni culturali”


.. [3] Si vedano le Linee guida per il superamento delle barriere architettoniche nei luoghi di interesse culturale, https://www.beniculturali.it/mibac/multimedia/MiBAC/documents/1311244354128_plugin-LINEE_GUIDA_PER_IL_SUPERAMENTO_DELLE_BARRIERE_ARCHITETTONICHE.pdf, pubblicate nel 2008.

.. [4] Ministero dei beni e delle attività culturali e del turismo e le Linee guida per la redazione del Piano di eliminazione delle barriere architettoniche (P.E.B.A) nei musei, complessi museali, aree e parchi archeologici: http://musei.beniculturali.it/wp-content/uploads/2015/11/Linee-guida-per-la-redazione-del-Piano-di-eliminazione-delle-barriere-architettoniche-P.E.B.A-nei-musei-complessi-monumentali-aree-e-parchi-archeologici.pdf

.. [5] Cfr. *Linee guida per la redazione del Piano di gestione dei dati* (par. 7.5.5) *e Linee guida per l’acquisizione, la circolazione e il riuso delle riproduzioni dei beni culturali in ambiente digitale* (cap. 5).

.. [6] Per *universal design* o progettazione universale si intende la progettazione di prodotti, strutture, programmi e servizi utilizzabili da tutte le persone, nella misura più estesa possibile, senza il bisogno di adattamenti o di progettazioni specializzate. La progettazione universale non esclude dispositivi di sostegno per particolari gruppi di persone con disabilità ove siano necessari (Convenzione ONU, art. 2, anno 2006).

.. [7] A *European Green Deal*, 2021: https://ec.europa.eu/info/strategy/priorities-2019-2024/european-green-deal_en (consultato il 11/01/2022); si veda anche, per gli obiettivi che legano il patrimonio culturale allo sviluppo ecosostenibile, il *Cultural Heritage Green Paper* (2021),https://www.europanostra.org/our-work/policy/european-cultural-heritage-green-paper/

.. [8] ” Il patrimonio culturale è costituto dalle risorse ereditate dal passato, in tutte le forme e gli aspetti — materiali, immateriali e digitali (prodotti originariamente in formato digitale e digitalizzati), ivi inclusi i monumenti, i siti, i paesaggi, le competenze, le prassi, le conoscenze e le espressioni della creatività umana, nonché le collezioni conservate e gestite da organismi pubblici e privati quali musei, biblioteche e archivi”.  Conclusioni del Consiglio del 21 maggio 2014 relative al patrimonio culturale come risorsa strategica per un’Europa sostenibile (2014/C 183/08). https://culture.ec.europa.eu/it/cultural-heritage/eu-policy-for-cultural-heritage
