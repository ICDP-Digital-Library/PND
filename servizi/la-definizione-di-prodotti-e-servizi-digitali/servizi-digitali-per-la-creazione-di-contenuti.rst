4.2. Servizi digitali per la creazione di contenuti 
====================================================

La seconda categoria è rappresentata dai servizi digitali che
sostanziano la possibilità offerta agli utenti di **generare e
condividere** contenuti propri e che esprimono le loro capacità creative
e curatoriali.

Posto che anche tali servizi si rivolgono a tutte le tipologie di target
(B2I, B2B e B2C), i destinatari prioritari sono i singoli utenti e i
gruppi che agiscono privatamente o in funzione del proprio ruolo
professionale o istituzionale (B2C). In un momento storico in cui la
rivoluzione digitale sta modificando strutturalmente il modo di
produrre, distribuire e condividere i contenuti [1]_, la relazione tra
istituzione e utente viene trasformata. Questo cambiamento è evidente
sin dalle funzioni di base, come la fruizione dei contenuti digitali da
parte degli utenti: se prima il rapporto tra istituzione e utente era
*top-down* (letteralmente, “dall’alto verso il basso”), con
l’istituzione che deteneva il ruolo di produttore e l’utente quello di
consumatore finale, adesso la medesima relazione è caratterizzata da un
sistema di flussi informativi e contenutistici multidirezionali e
simultanei, all’interno dei quali operano comunità di utenti *prosumer*
di dimensioni potenzialmente illimitate, per cui diviene utente
qualsiasi soggetto interessato alla fruizione (e alla creazione, cfr. §
4.2) di contenuti digitali, a prescindere dalla sua natura giuridica o
economica.

I **Servizi digitali per la creazione di contenuti** costituiscono le
fondamenta di un nuovo sistema di accesso ai contenuti – in corso di
innovazione e caratterizzato da ulteriori prospettive di crescita – il
cui scopo prioritario è promuovere e agevolare la fruizione e la
creazione di contenuti digitali.

Nella tabella seguente, per facilitare la comprensione di questa
tipologia di servizi e della loro utilità, sono classificate le
ulteriori funzioni – non presenti nella categoria precedente (*Servizi
digitali di consumo*) – dei *Servizi digitali per la creazione di
contenuti*; per ciascuna di esse è stato fornito un esempio associato a
un determinato livello di complessità della tecnologia sottostante.

**Tabella 2.**\ *Ulteriori prodotti realizzabili e servizi erogabili in
formato digitale: Servizi digitali per la creazione di contenuti*

+-----------------+-----------------+-----------------+-----------------+
| **SERVIZI       | **LIVELLO       |                 |                 |
| DIGITALI PER LA | TECNOLOGICO     |                 |                 |
| CREAZIONE DI    | SOTTESO**       |                 |                 |
| CONTENUTI**     |                 |                 |                 |
+=================+=================+=================+=================+
| **Funzione**    | **Basso**       | **Medio**       | **Alto**        |
+-----------------+-----------------+-----------------+-----------------+
| CONTENT         |                 | X               | X               |
| CREATION        |                 |                 |                 |
|                 |                 | X               | X               |
| -  Creazione    |                 |                 |                 |
|    album o      |                 |                 | X               |
|    raccolte dei |                 |                 |                 |
|    contenuti    |                 |                 |                 |
|    istituzional |                 |                 |                 |
| i               |                 |                 |                 |
|    (es. My      |                 |                 |                 |
|    Library,     |                 |                 |                 |
|    personal     |                 |                 |                 |
|    curatorship) |                 |                 |                 |
|                 |                 |                 |                 |
| -  Mash-up di   |                 |                 |                 |
|    contenuti    |                 |                 |                 |
|    provenienti  |                 |                 |                 |
|    da più fonti |                 |                 |                 |
|                 |                 |                 |                 |
| -  Arricchiment |                 |                 |                 |
| o               |                 |                 |                 |
|    dei          |                 |                 |                 |
|    contenuti    |                 |                 |                 |
|    istituzional |                 |                 |                 |
| i               |                 |                 |                 |
|    (social      |                 |                 |                 |
|    tagging,     |                 |                 |                 |
|    annotazioni, |                 |                 |                 |
|    crowdsourcin |                 |                 |                 |
| g,              |                 |                 |                 |
|    ecc.)        |                 |                 |                 |
|                 |                 |                 |                 |
| -  Modifica dei |                 |                 |                 |
|    contenuti    |                 |                 |                 |
|    istituzional |                 |                 |                 |
| i               |                 |                 |                 |
|    per finalità |                 |                 |                 |
|    creative     |                 |                 |                 |
|    (fotomontagg |                 |                 |                 |
| i,              |                 |                 |                 |
|    micro-video, |                 |                 |                 |
|    ecc.)        |                 |                 |                 |
|                 |                 |                 |                 |
| -  Copie di     |                 |                 |                 |
|    back-up      |                 |                 |                 |
|    delle        |                 |                 |                 |
|    creazioni    |                 |                 |                 |
|    generate     |                 |                 |                 |
+-----------------+-----------------+-----------------+-----------------+
| REFERENZIAZIONE |                 | X               | X               |
|                 |                 |                 |                 |
| -  Pubblicazion |                 |                 |                 |
| e               |                 |                 |                 |
|    citazioni e  |                 |                 |                 |
|    commenti     |                 |                 |                 |
|    autoriali    |                 |                 |                 |
|                 |                 |                 |                 |
| -  Importazione |                 |                 |                 |
|    da formati   |                 |                 |                 |
|    specifici    |                 |                 |                 |
|    (RIS,        |                 |                 |                 |
|    Bibtex)      |                 |                 |                 |
+-----------------+-----------------+-----------------+-----------------+
| UPLOAD          | X               | X               | X               |
|                 |                 |                 |                 |
| -  Caricamento  |                 |                 |                 |
|    contenuti    |                 |                 |                 |
|    relazionati  |                 |                 |                 |
|    da link      |                 |                 |                 |
|    esterni      |                 |                 |                 |
|                 |                 |                 |                 |
| -  Caricamento  |                 |                 |                 |
|    di contenuti |                 |                 |                 |
|    relazionati  |                 |                 |                 |
|    propri       |                 |                 |                 |
|                 |                 |                 |                 |
| -  Interlinking |                 |                 |                 |
|    di dati      |                 |                 |                 |
+-----------------+-----------------+-----------------+-----------------+
| ANALYTICS       |                 |                 | X               |
|                 |                 |                 |                 |
| -  Reportistica |                 |                 |                 |
|    automatizzat |                 |                 |                 |
| a               |                 |                 |                 |
|    sulla        |                 |                 |                 |
|    performance  |                 |                 |                 |
|    dei          |                 |                 |                 |
|    contenuti    |                 |                 |                 |
|    (es.         |                 |                 |                 |
|    visualizzazi |                 |                 |                 |
| oni,            |                 |                 |                 |
|    interazione, |                 |                 |                 |
|    numero       |                 |                 |                 |
|    utenti       |                 |                 |                 |
|    unici, etc.) |                 |                 |                 |
+-----------------+-----------------+-----------------+-----------------+

Tali servizi, una volta implementati in base alle possibilità e alle
tecnologie di ciascun istituto culturale, rappresenterebbero
un’importante novità rispetto al panorama attuale, in cui la fruizione
dei contenuti digitali da parte degli utenti è quasi sempre statica,
*top-down* e poco partecipata.

Per citare qualche esempio virtuoso, portali come Europeana permettono
già di interagire con i contenuti (like, condivisione) e di salvarli nel
proprio profilo, consentendo di creare gallerie personali; la
piattaforma Rijksstudio (Rijksmuseum) permette al pubblico di
“collezionare” oltre 700.000 opere del museo (soprattutto quelle non
esposte) componendo “studi” personali in formato digitale che chiunque
può visitare; sul sito dello Smithsonian Institute gli utenti possono
scaricare, modificare e condividere contenuti propri alimentando il
catalogo della collezione “Remixes”, tra cui figurano libri illustrati,
opere d’arte o composizioni musicali realizzate dagli utenti con le
immagini digitali della collezione Smithsonian.

L’evoluzione verso una fruizione partecipata e proattiva, grazie
all’offerta di servizi digitali per la creazione di contenuti,
incrementa il grado di coinvolgimento degli utenti e contribuisce a una
maggiore diffusione e valorizzazione del patrimonio culturale,
sfruttando le potenzialità del digitale.

.. [1]
    L’esperienza recente ha introdotto innovazioni entrate nella filiera
   nel settore dei contenuti: l’eliminazione delle barriere fisiche e
   temporali nei processi creativi e distributivi, la diffusione di
   realtà virtuali e aumentate in grado di estendere la penetrazione dei
   contenuti stessi su piattaforme digitali, la definizione di
   innovativi modelli di licenza, la riduzione generale del *digital
   divide*, il crescente impulso allo scambio elettronico e alla
   sperimentazione di nuove modalità di fruizione, l’affermazione di
   sistemi di pagamento online e di inediti modelli pubblicitari, nonché
   il ruolo sempre più rilevante giocato dagli utenti nel processo
   creativo e nella diffusione dei contenuti, grazie alle esperienze di
   condivisione digitale.
