**La relazione tra prodotti/servizi digitali, processi e modelli di gestione**
==============================================================================

Nel presente elaborato è stata posta particolare attenzione ai casi e
agli esempi che sostanziano la relazione tra servizi-processi-modelli di
gestione, nell’ottica di indurre i destinatari del PND a considerare
tutti gli elementi del sistema piuttosto che le sue singole componenti.
A titolo di esempio, una visita virtuale guidata realizzata interamente
online da un museo (*online guided tour)* rappresenta il risultato della
relazione tra processi e modelli di business, in forma di
prodotto/servizio, secondo i seguenti passaggi:

-  Utilizzo da parte del museo dei propri contenuti digitalizzati per
   creare un prodotto/servizio a valore aggiunto da mettere a
   disposizione degli utenti;

-  Produzione e promozione del prodotto/servizio “\ *online guided
   tour*\ ”;

-  Definizione del modello di gestione più appropriato, in funzione
   delle modalità di utilizzo e dei target di utilizzatori (es. pay per
   view).

Prima di analizzare i singoli servizi-processi-modelli di gestione, la
loro relazione è illustrata in una matrice (Fig. 1 e Fig. 2) fondata
sull’identificazione di 4 processi principali:

**Processo 1**: I luoghi della cultura mettono a disposizione degli
utenti contenuti digitali per la consultazione e la navigazione;

**Processo 2:** I luoghi della cultura mettono a disposizione contenuti
digitali per creare ulteriori contenuti, scientifici o creativi [1]_, da
parte degli utenti (*User Generated Content*\  [2]_);

**Processo 3:** I luoghi della cultura e/o gli utenti utilizzano i
contenuti digitali e li rielaborano con un valore aggiunto per finalità
espositive, educative, editoriali o commerciali;

**Processo 4:** I luoghi della cultura offrono esperienze di visita agli
utenti, sia nella dimensione fisica che digitale (*User
journey*\  [3]_).

Nei successivi capitoli (§ 3 “Processi end-to-end”, § 4 “Prodotti e
servizi” e § 5 “Modelli di gestione”) saranno esaminate le implicazioni
di ciascun processo nonché la relazione con i prodotti/servizi e i
modelli di gestione applicabili.

**Figura 1.**\ *Relazione tra servizi digitali, processi e modelli di
gestione nei luoghi della cultura*

|image0|

**Figura 2.**\ *Esempio della catena processo-prodotto-modello applicato
allo User journey nei luoghi della cultura*

|image1|

In particolare, i primi tre processi (Fig. 1), afferendo direttamente
alla valorizzazione del patrimonio culturale digitale nella forma di
dati e contenuti culturali, sono trattati nei paragrafi § 3.1, 3.2 e
3.3.

I processi di gestione dello *user journey* (Fig. 2), essendo sviluppati
*al lato* di dati e contenuti culturali, sono invece esaminati
separatamente: dovendo analizzare i micro-processi sottostanti e le
soluzioni digitali applicabili all’esperienza fisica (o digitale) nei
luoghi della cultura, il focus si sposta sui servizi a supporto della
gestione dello *user journey* nei luoghi della cultura. Nel relativo
paragrafo (§ 3.4. “Processo 4: *user journey*\ ”) non vengono descritti
tutti i possibili modelli di gestione, considerando la varietà dei
servizi erogabili e le diverse competenze sottostanti, ma solo le
principali soluzioni adottabili, necessarie per garantire la
sostenibilità dell’erogazione del servizio.

.. [1]
    Un contenuto “autoriale” può essere di tipo scientifico o creativo:
   pur trattandosi di ambiti e linguaggi differenti, sono entrambi
   interessanti ai fini culturali.

.. [2]
    *User Generated Content* (UGC), spesso associato al Web 2.0, è un
   termine con cui ci si riferisce alle reti sociali, ai siti di social
   media, alle iniziative collaborative e ad una varietà di opere
   create, remixate e scambiate da singoli utenti (Elkin-Koren, *User
   Generated Platforms*, 2010). Un rapporto OCSE del 2007 lo definisce
   come: “(i) il contenuto reso pubblicamente disponibile su Internet,
   (ii) che riflette una certa quantità di sforzo creativo, e (iii) che
   è creato al di fuori delle routine e pratiche professionali” (OECD,
   *Working Party on The Information Economy*, 2007).

.. [3]
    Lo *user journey*, che in italiano può essere denominato “percorso
   utente”, è una tecnica utilizzata in particolare nei modelli di
   business e di marketing per conoscere e riprogettare l’esperienza di
   un cliente con un particolare prodotto o servizio, soprattutto
   nell’analisi dei processi di acquisto. Si considera e analizza
   l’intero percorso dell’interazione: da quando viene a conoscenza di
   un determinato oggetto digitale alle esperienze che può avere.
   Dunque, lo *user journey* documenta l’intera esperienza di un cliente
   per costruire e garantire la fruizione del prodotto digitale (che
   sarà dinamico e cambierà a seconda dell’utente).

.. |image0| image:: ./media/image2.JPG
   :width: 6.69306in
   :height: 3.76458in
.. |image1| image:: ./media/image3.JPG
   :width: 6.69306in
   :height: 2.46087in
