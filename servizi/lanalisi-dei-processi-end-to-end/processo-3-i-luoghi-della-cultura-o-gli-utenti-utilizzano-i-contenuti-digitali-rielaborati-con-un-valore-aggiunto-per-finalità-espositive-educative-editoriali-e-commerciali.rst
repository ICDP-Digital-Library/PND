3.3. Processo 3: I luoghi della cultura o gli utenti utilizzano i contenuti digitali, rielaborati con un valore aggiunto, per finalità espositive, educative, editoriali e commerciali
======================================================================================================================================================================================

Questo processo è stato esemplato su due fattispecie in cui i prodotti e
i servizi a valore aggiunto possono essere creati sia dai luoghi della
cultura - anche in accordo con terze parti – sia dagli utenti finali,
intesi in questo caso come tutti i “soggetti terzi” interessati. Ciò
accade poiché nei riutilizzi dei contenuti digitali per finalità
espositive, educative, editoriali e commerciali gli utenti non sono solo
i consumatori finali ma possono essere anche *prosumer*\  [1]_ e
imprese [2]_.

In particolare, nella prospettiva dei luoghi della cultura, qualora i
servizi a valore aggiunto siano interamente erogati da terze parti
(tipicamente il terzo settore o le industrie culturali e creative) per
finalità non riconducibili alla missione dell’istituto e quando
l’istituto non è *owner* (autorità proprietaria) del servizio, i
processi saranno quelli dell’operatore che eroga il servizio stesso:
all’istituto culturale spetterà quindi la definizione di adeguate forme
di accordo o concessione per l’utilizzo dei contenuti (modello
*royalty-based*).

Si riportano di seguito le fasi attivabili da un luogo della cultura
qualora decidesse di generare prodotti o servizi a partire dal proprio
patrimonio digitalizzato, anche attraverso accordi con partner
istituzionali o commerciali.

**Figura 6**\ *. Sintesi dei processi relativi al riutilizzo dei
contenuti digitali per finalità espositive, educative, editoriali e
commerciali.*

|image0|

Nota: In questo schema per “utenti” bisogna intendere tutti i “soggetti
terzi”, in quanto, nei casi di riutilizzo dei contenuti digitali per
finalità espositive, educative, editoriali e commerciali, gli utenti non
sono soltanto i consumatori finali ma possono essere anche *prosumer* e
imprese.

.. [1]
    Neologismo derivante dalla crasi dei termini *producer* e
   *consumer*.

.. [2]
    Il concetto stesso di “utente”, infatti, si allarga progressivamente
   nel documento.

.. |image0| image:: ./media/image7.png
   :width: 6.69203in
   :height: 2.17929in
