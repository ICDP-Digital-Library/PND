7. Scheda progetto
==================

Nella **scheda progetto** sono riportate tutte le informazioni di
dettaglio relative al singolo progetto di creazione di contenuti
digitali; ha la funzione di descrivere tutti gli aspetti del progetto, a
partire dalle informazioni amministrative fino ad arrivare alle
tipologie di dati e metadati, al rispetto dei requisiti di qualità,
accessibilità, riuso, conservazione, sicurezza, e così via.

Il modello di scheda progetto proposto dalla *Digital Library* è
suddiviso nelle seguenti sezioni:

1. **Sezione “Informazioni amministrative”**. Descrive il progetto, le
   persone e gli uffici che sono responsabili della gestione dei dati.

2. **Sezione “Dati”**. Descrive le tipologie e i formati dei dati
   prodotti, raccolti e conservati nell’ambito del progetto.

3. **Sezione “Metadati”**. Descrive gli standard e gli schemi di
   metadati a cui fa riferimento il progetto.

4. **Sezione “Qualità dei dati e documentazione”**. Descrive le misure
   che vanno seguite al fine di assicurare la qualità dei dati e dei
   metadati a essi relativi.

5. **Sezione “Open data e principi FAIR”**. Descrive le misure adottate
   per garantire il l’accessibilità e il riuso dei dati.

6. **Sezione “Aspetti etici e legali”**. Descrive gli aspetti etici
   derivanti dal progetto e in che modo vengono affrontati.

7. **Sezione “Archiviazione e preservazione dei dati”**. Descrive le
   misure adottate per archiviare e preservare i dati.

8. **Sezione “Sicurezza dei dati”**. Descrive le misure adottate per
   garantire la sicurezza dei dati e la protezione dei dati personali.

È cura di ogni istituto definire le modalità di gestione dei dati
seguendo le linee guida fornite dal MiC, e assicurare la corretta
applicazione del DMP.

Di seguito vengono fornite alcune indicazioni per ogni sezione della
scheda progetto.
