7.3.3. Standard di metadatazione ⓘ ⓒ
====================================

Il risultato delle precedenti tappe del modello operativo si traduce
nella produzione di metadati che certificano le caratteristiche del
dato. Come detto precedentemente, la metadatazione, sia dei singoli dati
che degli interi dataset, è cruciale: una delle problematiche più
diffuse relative ai dati del MiC è la molteplicità di copie disponibili
di una stessa informazione, senza che sussista la necessaria certezza
sulle caratteristiche e sulla validazione di ciascun rilascio.

Nel DMP è opportuno descrivere tutti gli standard di riferimento che
sono stati adottati per la metadatazione, facendo riferimento al
capitolo IV delle *Linee guida per la digitalizzazione del patrimonio
culturale*. In particolare, per i metadati è opportuno seguire lo
standard METS (Metadata Encoding and Transmission Standard), che
codifica i metadati descrittivi, amministrativi e strutturali
riguardanti le risorse digitali.
