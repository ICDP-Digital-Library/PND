6. Scheda istituto
==================

Nella **scheda istituto** sono riportate le informazioni generali
relative all’istituto e ai ruoli e alle responsabilità interne relative
alla produzione e gestione dei dati previste dalle Linee guida AgID.
Questa scheda contiene esclusivamente le informazioni amministrative
relative all’istituto. Lo scopo principale della scheda è tenere traccia
dei ruoli che sono stati assegnati a livello generale e non variano a
seconda dello specifico progetto (cfr. cap. 3).

È possibile riutilizzare la medesima scheda istituto per più progetti.
Per i dettagli sui vari ruoli, di norma, non è quindi necessario
modificare la scheda all’avvio di ogni progetto, occorre però
aggiornarla ogni qual volta vi siano modifiche nell’assegnazione dei
ruoli.
